<?xml version="1.0" encoding="UTF-8"?>
<!DOCTYPE article PUBLIC "-//NLM//DTD JATS (Z39.96) Journal Archiving and Interchange DTD v1.2 20190208//EN" "JATS-1.2/JATS-archivearticle1.dtd">
<article xmlns:xlink="http://www.w3.org/1999/xlink" xmlns:mml="http://www.w3.org/1998/Math/MathML" xmlns:ali="http://www.niso.org/schemas/ali/1.0/" xmlns:xsi="http://www.w3.org/2001/XMLSchema-instance" article-type="book-review" xml:lang="no" dtd-version="1.2"><front>
<journal-meta>
<journal-id journal-id-type="publisher-id">fab</journal-id>
<journal-id journal-id-type="doi">10.18261/issn.0809-9553</journal-id>
<journal-title-group><journal-title>Tidsskrift for familierett, arverett og barnevernrettslige spørsmål</journal-title></journal-title-group>
<issn publication-format="electronic">0809-9553</issn>
</journal-meta>
<article-meta>
<article-id pub-id-type="doi">10.18261/fab.22.3.5</article-id>
<article-categories>
<subj-group subj-group-type="heading"><subject>Bokanmeldelser</subject></subj-group>
</article-categories>
<title-group>
<article-title>Efjestad, Falch og Riiber: Barnevernssaker i domstol og nemnd</article-title>
</title-group>
<contrib-group>
<contrib>
<string-name name-style="western">
<given-names>Inger</given-names> <surname>Skeimo</surname>
</string-name>
<bio>
<p>Inger Skeimo, master i rettsvitenskap, stipendiat ved Institutt for offentlig rett, UiO.</p>
</bio>
<email>inger.skeimo@jus.uio.no</email>
</contrib>
</contrib-group>
<pub-date iso-8601-date="2024-10-15" publication-format="electronic" date-type="pub">
<day>15</day><month>10</month><year>2024</year>
</pub-date>
<issue>3</issue>
<fpage>252</fpage>
<lpage>256</lpage>
<product>
<string-name name-style="western"><surname>Efjestad</surname>
</string-name>
<string-name name-style="western"><surname>Falch</surname>
</string-name>
<string-name name-style="western"><surname>Riiber:</surname>
</string-name>
<source>Barnevernssaker i domstol og nemnd</source>
<isbn>978</isbn>
<publisher-name>Universitetsforlaget 2023, 599 sider. -82-15-05974-7</publisher-name>
</product>
<permissions>
 <copyright-statement>Copyright © H. Aschehoug &amp; Co. (W. Nygaard) AS - Universitetsforlaget 2024</copyright-statement>
 <copyright-year>2024</copyright-year>
 <copyright-holder>H. Aschehoug &amp; Co. (W. Nygaard) AS</copyright-holder>
 </permissions>
<self-uri content-type="pdf" xlink:href="fab.22.3.5.pdf" />
</article-meta>
</front>
<body>
<sec><title>Innledning</title>
<p>2023 ble et viktig år for alle som er interessert i barnevernsrett. Ikke bare trådte en helt ny lov i kraft, men det ble parallelt utgitt mye ny juridisk barnevernslitteratur. <italic toggle="yes">Barnevernssaker i domstol og nemnd</italic> var en av nykommerne. Boken er skrevet av Jon Sverdrup Efjestad, Mathias Røer Falch og Trine Riiber. Alle tre har bakgrunn fra Kommuneadvokaten i Oslo,<xref ref-type="fn" rid="fn1"><sup>1</sup></xref> men har nå ulike roller i Oslo tingrett (Riiber har også vært lagdommer). De har dermed lang erfaring med barnevernssaker i praksis, både fra advokatenes side og fra dommerbordet i ulike instanser. Det er åpenbart en styrke for boken, og tittelen er rett: Den handler om barnevernssaker i domstol og nemnd, og tar opp alt fra små til store problemstillinger som kan oppstå underveis i en barnevernssak (og det er ikke få, slik alle som har jobbet praktisk med barnevernssaker, er vel kjent med).</p>
</sec><sec><title>Bokens systematikk</title>
<p>Boken er delt inn i to deler, der den første behandler de materielle reglene i barnevernssaker, herunder reglene om omsorgsovertakelse, tilbakeføring og adopsjon. Del II tar for seg de prosessuelle reglene, herunder vilkårene for saksanlegg, hvem som kan og skal ha partsrettigheter, barnets rett til medvirkning, kravet til sakkyndighet, taushetsplikt, offentlighet og reglene for anke. Denne delen har også et kapittel om gjennomføring av forhandlinger i barnevernssaker. I tillegg har boken forord, innledning, litteraturregister, lovregister, konvensjonsregister, domsregister og stikkordsregister. Stikkordsregisteret gjør den praktisk som håndbok.</p>
</sec><sec><title>Om den materielle delen</title>
<p>Den materielle delen av boken er delt inn i ni kapitler. Det første heter «Barnets beste, retten til familieliv og andre grunnleggende rettigheter», og gir en kortfattet oversikt over de viktigste hensynene og prinsippene i barnevernssaker, herunder gjenforeningsformålet – som er helt sentralt etter de mange dommene fra EMD mot Norge. Dette delkapittelet er et høydepunkt i boken og gir en fin og grundig fremstilling av EMDs kritikk mot Norge om manglende opprettholdelse av familiebånd etter omsorgsovertakelser. Den delen av kapittelet som drøfter hensynet til barnets beste, tar sikte på å gi praktikere veiledning i hvordan man i enkeltsaker skal vurdere hva som er til barnets beste, og illustrerer godt den problemstilling praktikere møter daglig: at det er ganske krevende å slutte fra en abstrakt, mer akademisk vurdering av hva som kan vektlegges i en barnets beste-vurdering, til å gjøre vurderingen i praksis for det enkelte barn. Kapittelet inneholder også en interessant diskusjon om faren ved å bruke generaliserte erfaringssetninger om hva som er bra for barn i en konkret sak, uten å legge avgjørende vekt på hva som er best for det enkelte barn.</p>
<p>Kapittel 2 har tittelen «Generelle krav til avgjørelser i barnevernssaker» og behandler reglene for avgjørelsesform, avgjørelsesgrunnlag, krav til begrunnelse av vedtak og betydningen av myndighetenes feil i barnevernssaker. Kapittelet er nyttig og interessant, men fremstår litt malplassert i delen om materielle regler. Forfatterne begrunner det selv med at de har bestemt seg for å dele opp de mest sentrale, overordnede kravene til prosessen i barnevernssaker i en materiell del (kapittel 1 og 2) og en prosessuell del (i kapittel 10, feilaktig benevnt som kapittel 9).<xref ref-type="fn" rid="fn2"><sup>2</sup></xref> Jeg opplever oppdelingen i materielle og prosessuelle rettigheter på dette punktet som litt pussig, og tror de hadde blitt bedre presentert i sammenheng.</p>
<p>Kapitlene 3–8 behandler hver for seg tiltakene etter barnevernsloven, dvs. hjelpetiltak, omsorgsovertakelse, atferdstiltak/ungdomstiltak, samvær etter omsorgsovertakelse, tilbakeføring og fratakelse av foreldreansvar og adopsjon. Akuttvedtakene er behandlet i et eget kapittel 17 om midlertidige avgjørelser i barnevernssaker, og da i den prosessuelle delen.</p>
<p>Samlet sett gir bokens del I en fin fremstilling av de ulike tiltakene i barnevernsloven, men i motsetning til bokens del II dekker ikke del I på samme måte et hull i litteraturen. På dette punktet finnes det også andre gode og oppdaterte fremstillinger av de materielle reglene i barnevernsrett, for eksempel <italic toggle="yes">Barnevernsrett – en fremstilling, analyse og vurdering av barnevernsloven 2021</italic>, redigert av Elisabeth Gording Stang og Kirsten Sandberg.<xref ref-type="fn" rid="fn3"><sup>3</sup></xref></p>
<p>Den materielle delen inneholder også et kapittel 9 om ansvarsfordelingen etter en omsorgsovertakelse, der barnevernets, foreldrenes og fosterforeldrenes ansvar og myndighet beskrives. Her er det noe som skurrer når forfatterne (riktignok med henvisning til kommentarutgaven til opplæringslova § 16-6) hevder at valg av skole kan gjøres av fosterforeldrene, og eksemplifiserer dette med valg av privatskole. Like nedenfor siteres bvl. § 5-4 andre ledd, som eksplisitt gir foreldrene rett til å velge «type skole», hvilket også utbroderes i delkapittelet etterpå, uten at denne tilsynelatende inkonsistensen kommenteres eller drøftes nærmere. Dette burde vært luket ut før publisering. Når det er sagt, har jeg ikke funnet mange andre slike eksempler, slik at det på ingen måte er et gjennomgående trekk ved boken.</p>
</sec><sec><title>Nærmere om den prosessuelle delen</title>
<p>Bokens del II inneholder 10 kapitler om de prosessuelle sidene ved barnevernssaker, og her er den nyskapende på en helt annen måte enn i del I.</p>
<p>Det første kapittelet (kapittel 10) heter «Krav til prosessen i barnevernssaker». Her behandles blant annet barnets rett til medvirkning, partenes rett til involvering i prosessen, rett til kontradiksjon og rett til rettslig bistand. Kapittel 11 «Vilkår for saksanlegg i barnevernssaker» tar for seg de vanlige prosessforutsetningene, men i en barnevernsrettslig kontekst. Temaer som tas opp er for eksempel hvem som kan reise nemndssak og søksmål, krav til aktualitet, frister for å anlegge sak, sperrefrister etter en tidligere sak, og stedlig kompetanse.</p>
<p>Kapittel 12 er i sin helhet tilegnet partsrettigheter i en barnevernssak for nemnd og domstoler, noe som i praksis kan reise mange spørsmål. Kapittelet er inndelt etter de ulike barnevernstiltakene og behandler for eksempel spørsmålet om hvem av foreldrene som kan og skal være part, samt spørsmålet om barnet selv og eventuelle søsken som part. Særlig nyttig vil delkapittel 12.15 om «Partsinntreden under sakens gang» kunne være for en del praktikere, idet spørsmålet om hvem som skal være part, ofte dukker opp først for domstolene.</p>
<p>Kapittel 13 om barnets rett til medvirkning og kapittel 14 om sakkyndighet i barnevernssaker er begge omfattende og grundige. Barnets rettigheter i prosessen og krav til bruk av sakkyndig drøftes i et praktisk perspektiv ut fra når, hvor og hvordan barnet skal høres, og når, hvordan og på hvilken måte det skal oppnevnes sakkyndig i forberedelsen av en barnevernssak. I begge kapitler gjennomgås mye av den omfattende rettspraksis som finnes, og det er også henvist til barnekomiteens generelle kommentarer på en del punkter. Særlig kapittelet om sakkyndighet er grundig og utfyllende, og gir god veiledning til både advokater og dommere om både når man bør kreve en sakkyndigrapport, og hvordan man bør gå frem for å vurdere den når den foreligger.</p>
<p>Kapitlene 15 og 16 handler om den praktiske gjennomføringen av en barnevernssak i nemnder og domstoler, og gir en fremstilling av både såkalt ordinær behandling med fullt nemndsmøte/hovedforhandling og alternativ behandling av sakene ved for eksempel mekling, forenklet behandling og samtaleprosess. Kapitlene er utpreget praktiske og tar for eksempel opp spørsmål som sammensetningen av domstol og nemnd, hva man gjør hvis en dommer får forfall i saken eller en part ikke møter, og om dommerfullmektiger bør pådømme barnevernssaker. Kapittel 16 om alternative løsninger i barnevernssaker skisserer for eksempel domstolens muligheter for å hjelpe partene med å løse saken i minnelighet, til tross for at det ikke er mulig å inngå rettsforlik i slike saker.</p>
<p>Kapittel 17 er en utførlig behandling av alle midlertidige avgjørelser i barnevernssaker, herunder ulike former for akuttvedtak og vedtak om flytteforbud. Kapittelet omfatter både de materielle vilkårene for å treffe slike vedtak og de videre prosessuelle rettighetene etter at et slikt vedtak er truffet, som spørsmål om utsatt iverksettelse, klagerett og rett til rettslig prøving. Dette skiller seg fra bokens systematikk for de øvrige vedtakene etter barnevernsloven, som er delt i en materiell og en prosessuell del. Jeg synes den samlede behandlingen i kapittel 17 fungerer godt for de midlertidige vedtakene.</p>
<p>Kapittel 18 drøfter et tema som ofte skaper en del praktiske utfordringer i barnevernssaker, nemlig taushetsplikt, opplysningsplikt og adgang til å dele opplysninger. Fremstillingen av taushetsplikten er ganske generell og inneholder en gjennomgang av reglene i forvaltningsloven samt de særlige unntakshjemlene i barnevernsloven. Det brukes i tillegg mye plass på taushetsplikt hos barnevernstjenesten (forut for nemnds-/rettssaken), for eksempel om det er adgang til å gi tilbakemelding til melder om utfallet av en sak, og om barnevernstjenesten kan kommentere en sak i avisen der foreldrene hevder at de er fratatt barnet uten grunn. Selv om fremstillingen åpenbart er nyttig, ville jeg – i lys av bokens formål – ønsket at forfatterne i stedet hadde konsentrert seg mer om de særlige spørsmålene som kan oppstå under behandlingen av barnevernssaker i nemnd og domstol, og litt mindre om formidling av opplysninger mellom barnevernstjenesten og andre instanser.</p>
<p>Kapittel 19 behandler spørsmålet om offentlighet under nemnds- og rettsmøter og offentlighet om avgjørelsen i barnevernssaker, mens kapittel 20 er viet reglene om rettsmidler, herunder særlig spørsmålet om ankesiling. I delkapittelet om hva som utgjør en vesentlig svakhet ved tingrettens begrunnelse eller avgjørelse etter tvisteloven § 36-10 tredje ledd bokstav c, har forfatterne utarbeidet en «smørbrødliste» over henvisninger til avgjørelser som behandler ulike typer av feil i tingretten. Denne vil være svært nyttig både for advokater og dommere. Spørsmålet om hva det kan ankes over til Høyesterett, vil også gi god veiledning for mange advokater – erfaringsmessig er det lett å trå feil her.</p>
<p>Samlet sett er denne prosessuelle delen etter min mening den klart beste og viktigste delen av boken, og på dette punktet dekker boken et stort hull i den eksisterende litteraturen. Underveis i en barnevernssak for henholdsvis nemnd og domstol oppstår det en rekke prosessuelle spørsmål som det kan være komplisert og/eller tidkrevende å finne svaret på. At dette nå er samlet i en lærebok, vil utvilsomt være et viktig hjelpemiddel for advokater, nemndledere og dommere i deres arbeidshverdag.</p>
</sec><sec><title>Avslutning</title>
<p>Slik det fremgår ovenfor, gir boken samlet sett en god oversikt over alle sidene ved en barnevernssak som skal behandles i nemnd eller domstol. Jevnt over er den grundig og utfyllende, og den har et imponerende noteapparat med henvisning til forarbeider, rettsavgjørelser, litteratur og andre mer eller mindre tilgjengelige kilder. Særlig behandlingen av EMD-saker både mot Norge og andre land er omfattende, og vil gi god praktisk hjelp.</p>
<p>Ved første øyekast syntes jeg det virket underlig at Universitetsforlaget valgte å gi ut i samme år både denne boken og boken <italic toggle="yes">Barnevernsrett – en fremstilling, analyse og vurdering av barnevernsloven 2021</italic> som nevnt ovenfor. Bøkene overlapper med hverandre i den delen som gjelder fremstillingen av de materielle reglene i barnevernssaker. <italic toggle="yes">Barnevernssaker i domstol og nemnd</italic> skiller seg imidlertid vesentlig fra den andre boken i del II om de prosessuelle sidene, idet den har et helt annet praktisk fokus og fremstår mer som en håndbok for dommere, nemndledere og advokater. Den retter seg mot et annet publikum, og boken står seg derfor godt alene. Kanskje ville det også vært unaturlig å skrive en hel bok om barnevernsprosess uten å si ganske mye om hvilke vilkår som gjelder, og at dobbeltbehandling fra forlagets side dermed var uunngåelig?</p>
<p>For alle som driver med barnevernsrett, er det uansett ingen ulempe at flere flinke jurister med erfaring fra ulike sider av barnevernsretten gir ut relevant faglitteratur, og denne boken vil utvilsomt komme mange til gode de neste årene. På mange måter er den akkurat det jeg savnet i de årene jeg prosederte barnevernssaker i retten!</p>
</sec></body>
<back>
<fn-group>
<fn id="fn1"><label>1</label><p>For ordens skyld opplyses at jeg tidligere har vært kollega med forfatterne hos Kommuneadvokaten i Oslo.</p></fn>
<fn id="fn2"><label>2</label><p>Se bokens side 289.</p></fn>
<fn id="fn3"><label>3</label><p>Se anmeldelse av boken i <italic toggle="yes">FAB</italic> nr. 2 for 2024.</p></fn>
</fn-group>
</back>
</article>
